The first of March was a very special day for professor Russell Kaschula. He has become an icon in most people&rsquo;s lives, especially to those whom he has taught, mentored and inspired. Kaschula is not only the NRF SARChI Chair in the Intellectualisation of African Languages, Multilingualism and Education; he is also the father of &lsquo;Technauriture&rsquo; (a term referring to the contribution of technology to the preservation and popularising of oral performance in Southern Africa). He has done a lot to elevate isiXhosa poetry.&nbsp; UFAFA OLUDE Yintak&#39; obusi kumzi kaXhosa Siphakula sijolise kuyo kuba Olufaf&#39; olude&nbsp; lusikhombis&#39; ubuncwane Sisity&#39; esihle esingazange&nbsp; sadlela Yintong&#39; entle egawulw&#39;&nbsp; ezizweni Ingxangxos&#39; egxanyel&#39;&nbsp; ezizweni Sebekubik&#39; amabala&nbsp; bekunyephuza, bekudlis&#39; igusha, wen&rsquo;&nbsp; ujonga phambili Ndoma ndijing&#39; Iliso&nbsp; kwedini yasemzini&nbsp; eyafika ngokuthwal&#39;&nbsp; uxanduva yaphuhlisa, Yaphuhlis&rsquo; ulwimi&nbsp; lwakaNtu phakathi&nbsp; kokhwel&#39; ecingweni,&nbsp; &quot;oosingaMaXhosa abafe bethwel&#39;&nbsp; umnqwazi&quot; qhubeka!&nbsp; Qhubeka, wena ubhexesha. Amade ngawetyala!&nbsp; Ah! Kaschula!&nbsp; Tsi ndingabonga de&nbsp; litshone ngawe! Ngcingcilili! - nguAkhona &lsquo;Bhodl&rsquo; ingqaka&rsquo; Mafani UMBHAYIZO WEENYHWAGI (Isinikizelo kuProfesa Russell H Kaschula) Deda mhlangala, le nyashaza namhla iyaswabuluka&nbsp; Iphapha nentlwayelelo yamathwathwa obomi. Thina sigxotha isitshatshela sobuganyonyo. Iingqungquthela zengqondo siziphangile namhla&nbsp; asilambathi, Kuba nakwizitywakadi&nbsp; zamahlathi&nbsp; silondoloza izichenene. Soleka umsundulo sikhweza iintlambo. Kanti lona &nbsp;olu nxano Luncanyiswa&nbsp; ziingqimba zomgquba. Nakwiimbizo zezala&nbsp; siphosa igolide. Bathe besithi xathula,&nbsp; sathi Kaschula; Baye bathi rhuthula, sathi&nbsp; thina Kaschula; Bakuthi mathula, siye&nbsp; sathi Kaschula; Nabathe Rhashula, baxelelwe bathula, Sithe, makwedini, lo ke&nbsp; yena sithi nguKaschula! Asizidwangube zodwa&nbsp; ezibonisela iimpindo zeTsitsa; Nenjojeli yakwaKaschula&nbsp; ithe ndimde ngako konke; Ingcotshile yade&nbsp; yankatshela neenqanawe Kuba naphesha kweelwandle le ngqavula yolwazi iyaqokela. Wofika idimbaza kwizisele zesiXhosa, bahlahlambe abomthomnyama, Bathi, &lsquo;Kwathi, kwathi,&nbsp; yini na le?&rsquo; Iphendule iminyanya ithi le nto umoya inentumekelelo. Namhlanje nali elamanyange, sebe-sebe, ngale kwemida&nbsp; yolusu. Lodenda kuba kutheni na, kuba lona alizulelwa&nbsp; nazizisebezo zaseBhakubha? Namhlanje sixakathula namaqhathula akhotha&nbsp; exathula ethe chu noKaschula. Ndimi! &nbsp;&nbsp; - nguSimthembile Matyobeni Tsiyoooooooo! Wavel&rsquo; eKapa singamazi&nbsp; Ethwele ethwalisiwe Ephekiwe phantsi kweso sandla SikaPeter Mtuze ethuthuzele Emthuthuzela ecaleni kooYaliManisi Iimbongi zikaNtu zazal&rsquo; imbongi Zayizala yabonga ngokwahlukileyo Izibongo zayo zondel&rsquo; ezingqondweni Kwimizi ngemizi iyabongwa Kwimizi ngemizi kuthethwa ngayo Le mbongi inguSomalwimi Ah! Somalwimi! Uzibhunyul&rsquo; izibhunqe zobuthi Zokucalulana ngobuhlanga Sathi sijong&rsquo; uMlungu Suka sabon&rsquo; indoda yomXhosa Exhosa ixhosile Ah! Somalwimi! Ndiyekeni mna ndingabongi&nbsp; Ndinqandeni mna ndingathethi Kuba ukuthetha kwam&nbsp; Ndithetha kucamngc&rsquo; abanye&nbsp; Koko ndikuthethileyo Siya kunqaka Somalwimi Sithi nenenene ibhekile uyayazi &lsquo;Ba bekungenjalo ngele wasixelelayo Ah! Somalwimi! Kwedin&rsquo; iintonga ziqoqiwe Amadalo aloliwe Sikunik&rsquo; izandla siyakuntyontyela Nyantsula Somalwimi sikunik&rsquo; iintsikelelo Siyakuqhwabela sikunik&rsquo; ihlombe Sivumele sithi iilwimi unazo Kodwa ulwimi akunalo Buza kwabakwaziyo Ah! Somalwimi! - nguDumisa Julius Mpupha &nbsp; Bafazi ndiboleken&rsquo; iindlebe naz&rsquo; iindab&rsquo; ezimnandi Madoda bazan&rsquo;&nbsp; iindlebe nirhabule nal&rsquo; ulwazi Mlisela nomthinjana sondelani ningathi beningazi Ngalo mhla kwazalwa&nbsp; iNjingalwazi Ndithetha ngeNjingalwazi ejing&rsquo; ulwazi INjingalwaz&rsquo;&nbsp; ebalasele ngokuphand&rsquo; ulwazi INjingalwazi engagcisiyo&nbsp; ngolwazi INjingalwazi&nbsp; ephila ngokusasaz&rsquo; ulwazi Ah! Mhlekazi! Ndiyakhahlela ndikothulela umnqwazi! - nguHleze Kunju UWARHASHULA Mzukulwana kaKaschula Ngenene unguwaRhashula Igqirha eliyindoda likaDingezweni Elabonwa ngoka Mntuze Igqirha lamagqirha elakuthwesayo Ndiyarhanela wakuthwesa ngesilo Ekulungiselela umsebenzi onzima Wokuxhonkxa iinkcubabuchopho Oogqirha beelwimi zamaAfrika Iingcaphephe zolwimi noncwadi Ntlambi yeentlambo zamaQwathi Mxhonkxi wemithi yamahlathi aseGoso Kanti ngaloo ndlela uncanca isiXhosa Kanti ngaloo ndlela uphantsi koqeqesho Oluya kukwenza ulutho mhla ngowayekela. Mnyamezeli njengookhokho bakho Awath&rsquo; amaNgesi abenz&rsquo; igwiba lawo Kanti abazuzis&rsquo; ithamsanqa Badal&rsquo; ubudlelwane Badal&rsquo; unxibelelwano Belungiselela ikamva elingaziwa bani. Sizukulwana samaJamani namaWendu Basiphathela amaJalumane neentsimbi zeplastikhi Ambatha amakhosikazi ahomba ngezidanga amadoda Zaphuhlisana iinkcubeko Bath&rsquo; abakhwetha bakho Athi amagqirha owathwesileyo Usibonisile ukuba ukwanda kwaliwa ngumthakathi Usibonisile ukuba abantu ngabantu ngobuntu Usibonisile ukuba umntu ngumntu ngabantu Athontelana amaAfrika ezo kufunxa ulwazi. Dadela enzulwini mzukulwana kaKaschula Gqwetha ude uye kuma ngeJaji Kakade wayinikwa intonga kwaSesile Ngesigama, ngolwimi ngenkcubeko Hlanganisa imihlambi eyalanayo KwiSebe leeLwimi kwiYunivesithi ngokubanzi Kwisixeko esiyingxaki Isixeko seengcwele Esiphantsi kweNtaba yezono Isiphiwo sakho singummangaliso Sokudal&rsquo; ulwazi Sokudal&rsquo; uxolo Uwatyhutyhile amaziko emfundo Ah! Daluxolo! Ah! Dalulwazi! Sivuyisana nawe ngomhla wakho wokuzalwa UQamata akusikelele akuthamsanqelise.&nbsp; - nguGodfrey Mona &nbsp; &nbsp; UMHLA WOKUQALA&nbsp; KWEYOKWINDLA Ngomhla wokuqala k weyoKwindla kuloo minyaka Umhlaba wazuz&rsquo; isipho,&nbsp; isipho esiyindodana Wathi uzuz&rsquo; usana kant&rsquo;&nbsp; uzuz&rsquo; intlahla Wazuz&rsquo; intlahla kuba kwazalwa uKaschula Bathi unguKaschula kanti unguMagrazalula! Bafazi ndiboleken&rsquo; iindlebe naz&rsquo; iindab&rsquo; ezimnandi Madoda bazan&rsquo;&nbsp; iindlebe nirhabule nal&rsquo; ulwazi Mlisela nomthinjana sondelani ningathi beningazi Ngalo mhla kwazalwa&nbsp; iNjingalwazi Ndithetha ngeNjingalwazi ejing&rsquo; ulwazi INjingalwaz&rsquo;&nbsp; ebalasele ngokuphand&rsquo; ulwazi INjingalwazi engagcisiyo&nbsp; ngolwazi INjingalwazi&nbsp; ephila ngokusasaz&rsquo; ulwazi Ah! Mhlekazi! Ndiyakhahlela ndikothulela umnqwazi! - nguHleze Kunju