Besprekings vir die nuwe Koos Roets fliek, Hoener met die Rooi Skoene het op Dinsdag, 24 Januarie 2017, geopen.&nbsp; Kaartjies kan vooraf bespreek word via Ster Kinekor en Nu Metro vir hierdie riller-komedie wat kykers gaan laat regopsit, ril en skater van die lag en vanaf Vrydag, 27 Januarie 2017, in fliekteaters landwyd te sien sal wees &nbsp;www.sterkinekor.com www.numetro.co.za. Terwyl Bonnie van der Byl (Lizz Meiring), ontvangsdame van die internasionaal bekende De Waal Teateragentskap tot laataand op &lsquo;n stormagtige nag lustig en ongestoord by haar lessenaar oor die telefoon voortklets, l&ecirc; die lyk van haar baas, die suksesvolle, maar minder gewilde sakeman en impresario, Du Toit De Waal (Deon Lotz) met &lsquo;n dolk in sy rug op die kantoortafel agter haar rug. Sy skakel die polisie en by nadere aanskoue van haar bloeiende baas, word sy oudergewoonte flou. &nbsp;As sy met die flitslig van Konstabel Mickey Mentz (Andr&eacute; Weideman) in haar o&euml; bykom, is die lyk skielik skoonveld ... &nbsp; Hiermee is die tafel gedek vir &lsquo;n vinnige bewegende, spannende en skreeusnaakse riller-komedie vol verrassende kinkels waarin die ontvangsdame met haar bekkige papegaai, Napoleon, en die hoogs beneukte, ge&iuml;rriteerde en grieperige speurder. Kaptein Hendrik Greyling (Louw Venter), sentraal staan. &nbsp; Die misterie rondom die naam Hoener met die rooi skoene word vroeg in die verhaal reeds tot groot vermaak van Konstabel Mentz opgeklaar.&nbsp; Tydens ondervraging waarin al die karakters op kantoor in &lsquo;n klousterfobiese ruimte saamgegooi is, word allerlei geheimpies ontbloot ... Cecilia de Waal (Dorette Potgieter), die aantreklike veel jonger vrou van die baas, het meer as een skelmpie, die ouer privaat-sekretaresse Miss Enith Conradie (Lida Botha) is jare lank al verlief op die baas, die ligsinnige Roxie Roos (Lar&eacute; Birk) is die baas se minder gewillige pretpoppie op kantoor, die sjarmante Percy Celliers (Geon Nel) doen nie sy werk nie en die ouer klerk, Harold Berrington-Smith (Flip Theron) is &lsquo;n &lsquo;tail gunner&rsquo;.&nbsp; In hierdie storm van verdagmakery en beledigings verskyn die baas se lyk skielik perdfris en gesond op die toneel ... &nbsp; Sake neem &lsquo;n interessante wending as die lyk van Cecilia se skelmpie, Jacques Petout (Jacques Theron), met &lsquo;n meswond in die rug op op die sandduine ontdek word ... en nog &lsquo;n slagoffer, ook met &lsquo;n meswond, reg voor Bonnie se o&euml; by die kantoor-hysbak inmekaar sak. &nbsp; In kompetisie met die kaptein om die moord(e) op te los, word Bonnie die selfaangestelde speurder wat bewyse soos &lsquo;n selfoon, sleutel en &lsquo;n bebloede nota as troefkaart gebruik om die erg koorsige speurder ore aan te sit. &nbsp; Haar planne loop sleg skeef as die ontmagtigde Kaptein Hendrik Greyling tydens die hoogtepunt van die storm in &lsquo;n geslote kas opeindig, terwyl die moordenaar op haar toeslaan... &nbsp; Hoener met die Rooi Skoene is &lsquo;n riller-komedie, met onverwagse kinkels in &lsquo;n netso vreemde kabel ... en &lsquo;n infame leuen wat eers teen die einde nek-omgedraai word en word vrygestel op 27 Januarie 2017 deur Ster Kinekor Entertainment. &nbsp; Fliekteaters waar Hoener met die Rooi Skoene sal speel is Ster Kinekor by The Bridge PE, en&nbsp; Bayside LOKPRENT https://youtu.be/1xgCBPYCW5Q